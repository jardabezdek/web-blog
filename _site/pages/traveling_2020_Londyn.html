

<!DOCTYPE html>
<html lang="en">

<head>
  <meta charset="utf-8">
  <title>Londýn</title>
  
  <meta name="description" content="Description of my first abroad business trip.">
  <meta name="author" content="Jaroslav Bezdek">

  <!-- Enable responsive viewport -->
  <meta name="viewport" content="width=device-width, initial-scale=1.0">

  <!-- Le HTML5 shim, for IE6-8 support of HTML elements -->
  <!--[if lt IE 9]>
      <script src="http://html5shim.googlecode.com/svn/trunk/html5.js"></script>
    <![endif]-->

  <!-- Le styles -->
  <link href="/assets/themes/twitter/bootstrap/css/bootstrap.2.2.2.min.css" rel="stylesheet">
  <link href="/assets/themes/twitter/css/style.css?body=1" rel="stylesheet" type="text/css" media="all">
  <link href="/assets/themes/twitter/css/kbroman.css" rel="stylesheet" type="text/css" media="all">

  <!-- Le fav and touch icons -->

  <!-- atom & rss feed -->
  <link href="nil" type="application/atom+xml" rel="alternate" title="Sitewide ATOM Feed">
  <link href="nil" type="application/rss+xml" rel="alternate" title="Sitewide RSS Feed">

</head>

<body>
  <div class="navbar">
    <div class="navbar-inner">
      <div class="container-narrow">
        <a class="brand" href="/">blog</a>
      </div>
    </div>
  </div>

  <div class="container-narrow">

    <div class="content">
      

<div class="page-header">
  <h2>Londýn  <small>leden 2020</small></h2>
</div>

<div class="row-fluid">
  <div class="span12">
    <p><img src="images/traveling_2020_London_image.jpg" alt="The Tower Bridge" /></p>

<p> </p>

<p>Na začátku října 2019 jsem v rámci svého kontraktu v Aures Apps začal pracovat
na prediktivním modelu pro klienta z Londýna. O tři měsíce později bylo naše
řešení připravené k nasazení, a tak jsme se s ostatními kolegy vydali do sídla
klienta, abychom oficiálně zahájili jejich pilotní program.</p>

<p> </p>

<h4 id="den-0">DEN 0</h4>

<p>Probudil jsem se ve 4:30. V Praze. Vedle mě ještě spal
<a href="https://twitter.com/mojmirbarak">Mojmír</a>, který byl natolik
ochotný, že mě nechal u něho na bytě složit hlavu :-) V 5 hodin mě vyzvedl před
domem firemní řidič, v jehož autě se už na mě smál kolega Martin. Společně jsme
jeli do Holešovic, kde jsme vyzvedli našeho šéfa Viktora. S ním jsme pokračovali
do Dejvic. Na Kulaťáku jsme nabrali posledního člena naší výpravy Pavla.</p>

<p>Na letiště jsme dorazili asi 15 minut před šestou hodinou, takže jsme měli dost
času, abychom před odletem v 7:00 ještě nakoupili redukce na britské zásuvky,
které jsme si všichni zapomněli doma.</p>

<p>Do Londýna jsme příletěli kolem 7:30 místního času. Z
<a href="https://cs.wikipedia.org/wiki/Leti%C5%A1t%C4%9B_London_Heathrow">Heathrow</a> na
<a href="https://www.booking.com/hotel/gb/holiday-inn-express-london-epsom-downs.cs.html">hotel</a>
jsme poté jeli Uberem. Na hotelu jsme se checkli v jednom pokoji, protože ostatní ještě
nebyly připraveny. Kolem 10:30 nás vyzvedl projektový manažer Andrew, který nás
zavezl do sídla společnosti. Tam jsme měli cca 2 hodiny dlouhé jednání, po kterém
nás Andrew pozval na oběd do místní firemní jídelny. Nebylo to tam vůbec špatné.
Já jsem si dal jacket potato s kuřecím masem.</p>

<p>V 15 hodin následovalo další jednání s lidmi z finančního oddělení, kterým jsem
se snažil popsat, jak funguje model, na kterém jsem posledního čtvrt roku pracoval.
Po chvíli ale moji prezentaci přebral Viktor, který prezentaci dokončil. Kolem
16:30 jednání skončilo, takže jsme jeli na hotel, kde jsme si chvíli odpočinuli.</p>

<p>Kolem 18. hodiny jsme si vzali Uber do centra Londýna, kam jsme jeli podle
Martinových slov do “úplně skvělé restaurace” na večeři. Cesta trvala cca 1 hodinu
a 30 minut, přičemž auto řídil “dvouprstý Ind” a já seděl na zadní sedačce uprostřed
mezi Viktorem a Pavlem, takže jsem si v průběhu té nekonečné jízdy i říkal, zda
nám to za to vůbec stálo.</p>

<p>Po příjezdu na místo jsem si ale uvědomil, že to za to stálo určitě. Ta “úplně
skvělá restaurace” se totiž nachází v nádherné historické budově bývalé banky,
kterou dnes využívá pětihvězdičkový hotel <a href="https://www.thened.com/">The Ned</a>.
V jeho vstupní hale se kromě “naší” italské restaurace
<a href="https://www.thened.com/restaurants/cecconis">Cecconi’s</a> nachází ještě sedm dalších
restaurací či barů a podium, na kterém v průběhu celého večera hrála živá jazzová hudba.</p>

<p>Ptáte se, co jsem si dal na jídlo? Podle Viktora dětskou polévku minestrone,
pizzu s italskými párečky a pannacotu. Viktor měl dobrou náladu, takže objednal
i víno. Co bylo ale lepší než jídlo a pití, byla dobrá atmosféra, která v průběhu
večera panovala. Přišlo mi, že jsme si dobře popovídali a celkově se lépe poznali.</p>

<p>Po večeři jsme si udělali krátkou procházku k
<a href="https://cs.wikipedia.org/wiki/The_Shard">The Shard</a>, přičemž jsme udělali
několik fotek <a href="https://cs.wikipedia.org/wiki/Tower_Bridge">Tower Bridge</a>.
V <a href="https://cs.wikipedia.org/wiki/The_Shard">The Shard</a> jsme se chtěli jít podívat
na vyhlídku na město. Ta byla bohužel už zavřená. Vyjeli jsme tedy alespoň do 32. patra
(cca v půlce budovy), kde se nachází bar <a href="https://www.oblixrestaurant.com/">Oblix</a>.
V něm jsme si sedli, dívali se na noční Londýn, poslouchali jsme skvělou kapelu
Pocket Jukebox a já popíjel pivo.</p>

<p>Kolem 23:30 jsme to zabalili a jeli Uberem zpět na hotel. Tentokrát byl náš řidič
černoch a v průběhu cesty si zpíval. Při cestě panovala skvělá nálada, takže to
opravdu rychle uteklo. Na hotelu jsem si už dal jen sprchu a kolem jedné šel spát.</p>

<p> </p>

<h4 id="den-1">DEN 1</h4>

<p>Druhý den se toho v Londýně už tolik nestalo. Vzbudil jsem se v 7:30, zašel jsem
na snídani, sbalil si věci a šel na check-out.</p>

<p>Kolem 10. hodiny jsme přijeli ke klientovi, kde jsme se s Andrewem připravili
na stěžejní meeting naší návštěvy. Meeting začal v 11:30 a trval cca 3 hodiny.
A probíhal velice dobře. Přišlo mi, že všichni zúčastnění byli z našeho řešení
nadšení.</p>

<p>Kolem 14:30 jsme vyrazili Uberem na letiště, tentokrát řídil John, který měl podle
mě špatnou náladu. Na letišti jsme si dali burger v jedné restauraci a v 17:35
odletěli do Prahy. Na letišti Václava Havla jsme přistáli kolem 20. hodiny,
potom mě firemní taxikář zavezl na Florenc, kde jsem si sedl do Stabucks a pracoval.
Ve 22:00 mi Starbucks zavřeli, takže jsem se přesunul do McDonald’s.
Ve 23:00 odjezd do Brna, v 1:30 jsem byl v Brně, ve 2:00 v posteli.</p>

<p> </p>

<h4 id="fotky">FOTKY</h4>

<p>Fotky z Londýna najdete <a href="https://photos.app.goo.gl/mzX5h3WVv8mZVpMD7">zde</a>.</p>

<hr />

<p><a href="../index.html">blog</a></p>
<ul>
  <li><a href="traveling_content.html">cestování</a></li>
</ul>

  </div>
</div>


    </div>
    <hr>
    <footer>
      <p><small>
          <!-- start of sasanka20's footer -->
          <a href="https://creativecommons.org/publicdomain/zero/1.0/"><img src="https://i.creativecommons.org/p/zero/1.0/88x31.png" alt="CC0" /></a> &nbsp;
          <a href="http://www.analyze-my-data.com">Jaroslav Bezděk</a>
          <!-- end of sasanka20's footer -->
        </small></p>
    </footer>

  </div>

  
</body>

</html>
